￼Maailm ucceeblovokielâin lii táválávt riges njálmálâš traditio, mut toh iä jur čalluu. 
Anarâškielâgin ij lah spiekâstâh taas: oovtâ tááhust čäällimdomeneh láá uccáá já nube tááhust čälleeh illá kávnojeh. 
Luhostum revitalistemprosessist huolâhánnáá kielâsárnoi meeri lii viehâ vyeligâš: 
anárašgielast láá suullân 450 sárnod (eeni- já viereskielâliih), mut tuše muádiloves čäälih kielâ pyereest. 
Keevâtlávt ohtâ olmooš lii annaam huolâ anarâškielâ kirjálii pyevtitmist majemui 25 ive ääigi.
Kielâteknologiapargo ohtâvuođâst šoddâm proojeekt ulmen lii uážžuđ 100 čälled anarâškielân, nonniđ kielâ kirjálii traditio já väldiđ kielâteknologisijd išeniävuid anon kielâsiärvádâhân. 
Taat váátá uđđâ kirjálistemohjelm huksim. 
Taan ohjelm myensterin váldoo ive 2009 - 2010 tievâsmittemškovliittâs1, mon ääigi 17 pargoeellim äššitobded máttááttâllii kielâ já valdii tom anon jieijâs pargokiellân škovliittâs maŋa.
Taah äššitobdeeh rekrytistojii tuovŋâđ lappum koskâmuu kielâsuhâpuolvâ. 
Kirjálistemohjelm ulmen lii uážžuđ anarâškielâ sárnoid čäälliđ kielâ.
Sahâvuárust čáittojeh kieddikoijâdâlmij algâpuátuseh, moin čiälgá, maggaar čäällimtorjuu kielâsiärvuš ￼taarbâš já arvâluvvoo, maggaar ohjelm tai táárbui várás ličij ávhálâš huksiđ. 
Uásiväldei feeriimeh já almolâš savâstâllâm láá meiddei vuáđđun ohjelm oovdedmân.
￼


