Ruotâ Sämitige saavâjoñetteijee Lars-Anders Baer saahâ Sämitige lekkâmjuhleest 

Ucjuuvâst Kunnijâttum presideentah, árvulâš sämitige jesâneh, 

pyereh nisoneh já almaah.

 Lii stuorrâ kunnee munjin ovdâstiñ Ruotâ sämitige já ettâñ muáddi sääni tääl ko Sämitigge Suomâbeln lehâstuvvoo.

 Sämitigge Suomâbeln lii lamaš maaŋgânáál ovdâväzzee aalmug valjim Säämi orgaanân 1973 rääjist, ko Säämi parlamenttâ asâttui já maŋeláá, ive 1996 rääjist ko tast šoodâi sämitigge.
 
 Sämmiliih Suomâbeln láá 1996 rääjist tuhhiittum aalmugin Suomâ vuáñulaavâst já sämmilijd lii tähidum kulttuurlâš jiešmeridem.
 Ruotâbeln mij ep lah olláám nuuvt kuhás.
 Uñâsmittem lii Ruotâ vuáñulaavâst jooñoost já mij sämmiliih tuáivup, et Ruotâ ovdâskodde čuávvul Suomâ ovdâskode ovdâmeerhâ já meerrid sämmilij status algâaalmugin Ruotâst já et sämmiliih šaddeh uássin Ruotâ aalmugvääldi.
 
 Sämmilijn já tave-eennâmlâš staatâin lii stuorrâ háástus ko OA almosčuákkim lii tuhhiittâm algâaalmugij julgáštus 13. peeivi čohčâmáánust 2007.
 Julgáštus lii historjalâš lävkki ročâmušâst, mii kuáská algâaalmugij olmoošvuoigâdvuoñâi já vuáñurijjâvuoñâi tuhhitmân.
 Tiibet tábáhtusah tuoñâšteh, et julgáštus lii tehálâš.

 Jiešmeridemvuoigâdvuoñâ lasseen julgáštus artiklah, moh kyeskih algâaalmugij vuoigâdvuoñâid omâstiñ, kevttiñ já haldâšiñ enâmijd, kuávluid já luánduvaarijd, láá puoh tehálumoseh, ko kiäččá sämmilij uáinimčievâst.
 Julgáštus mield Suomâ, Taažâ, Ruoššâ já Ruotâ iä pyevti innig toollâñ sämmilij ärbivuáválávt kiävttám enâmijd staatâ tâi monnii kuálmád uásipele omâdâhhân.
 Julgáštus kenigit staatâid tuhhiittiñ, et sämmiliih omâsteh ärbivuáválâš eennâmkuávluid já luánduvaarijd.
 Taat uáivild ovdâmerkkân tom, et sämmilij eennâm iä pyevti kevttiñ rááhtuslâš tâi eres uáivilân, jis sämmiláid ij lah ääšist tieñettum já sij iä lah adelâm rijjâ love muuneeld já et sij jiejah iä vyeiti maiden tágárij varijguin ávhástâlmist.
 Tágáreh koččâmušah láá lamaš uáli äigikyevdileh majemui aaigij tääbbin Suomâbeln.
 
 OA algâaalmugij julgáštus mana čuuvtij kukkeláá ko ILO-sopâmuš nr 169 já iävtuttâs tave-eennâmlâš sämisopâmuššân.
 Mij lep Ruotâbeln huámášâm, et Suomâ haldâttâsân tave-eennâmlâš sämisopâmuš toovvât čuolmâid, mast mij lep huolâst.
 Ruotâ sämitigge tuáivut luho Suomâ sämitiigán ton keežild, et forgâ tot värree uññâ parlamentviäsun Anarist.
 Mij Ruotâbeln ep lah olláám vala nuuvt kuhás.
 Loopâst tuáivuttâm Suomâ sämitiigán, stiivrân já ovdâskoodán luho já ruokkâdvuoñâ pargoost, mast tij oovdetvetteñ Säämi aalmug hiäñuid Suomâ täsivääldist.
 
 Takkâ  